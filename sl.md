Hazırlayan: Yağmur Akarken, Cemal Efe
Tarih: 21.11.2021

# Grup Liderine Notlar

## Ders
[Beşinci derste](https://cs101-merhabadunya.github.io/dersler/ders5),
- While döngüsü işlendi.
- Animasyonlar işlendi.
    - Canvas ve while döngüsü kullanılarak animasyon oluşturmak anlatıldı.
    - Zıplayan Top ve yağmur animasyonu ile objelerin hareketi, yer çekiminin simule edilmesi ve objelerin sekmesi işlendi.

## Grup Çalışmasında
- Ders 5'te anlamadıkları yerlerin sorulması ve küçük bir özet geçilmesinde fayda var.
- Kanvasta çizim yaparken kenarda (bir kağıt üzerinde veya paintte) çizdirilecek şekillerin çizilip koordinatların anlaşılmasını pratik edelim.
- Dersteki yağmur örneğinin üzerinden geçilebilir. İkinci egzersiz sorusunun çözümü benzer.
- Bu hafta aşağıdaki konuları mutlaka vurgulayalım:
    - Listelerde indeks bulma, dict kullanımı için motivasyon oluşturma
    - While döngüsü, sonsuz döngüler, while döngüsünün şarta bağlanması
    - Canvasta sonsuz while döngüleriyle animasyonların oluşturulması
    - Canvas sınırlarının animasyon için önemi ve nasıl hesaplama yapılabileceği


## Lojistik Hatırlatmalar
- Ödevlere feedback verdiğinizden emin olun, öğrencilerinize geri bildirimlerinizi görüp göremediklerini sorun.
- Geçen hafta devamsızlık yüksekti, öğrencilere bu konuda özellikle hatırlatma yapın.
- Sınavlarından dolayı gergin olabilirler, onları anladığınızı ama programa devamlılıklarının da önemli olduğunu hatırlatın.
- Ödevini yapmamış olanların ödevlerini tamamlayabileceklerini, önemli olanın onların pratik yapması olduğunu vurgulayın.
- Derse gelen öğrencilerinizi Main Excel'den görebilir, sınıfınızın durumuna göre tekrar ve hatırlatmalarınızı daha iyi ayarlayabilirsiniz.
